    Yemek.com Logo
   Yemek.com'da Ara
   Tarif / Yazı Göndermek İçin
   Üye Ol
   /
   Giriş Yap
   (BUTTON)

En Popüler Tarifler

   Manolya TatlısıSütlaçEzogelin ÇorbasıTuzlu KurabiyeKöfteTiramisuBeşamel
   SosDomates ÇorbasıBrokoli ÇorbasıTavuk Çorbası
   YazarlarYazar OlHakkımızdaİletişimKullanım KoşullarıGizlilik ve Çerez
   PolitikasıKVKAydınlatma Metni
   yemeksepeti-logo
   social social social social social

14 Maddede Sofrayı Tarihe Kuruyoruz: Eski Türkler Ne Yer, Ne İçerdi?

   Ceren Sungur
   Işıklı taygalarda araştırıp dolaşan bir kam olduğumu düşlerim. Yemeğin
   kültürel ...
   Devamını okuyun
   (BUTTON) Takip et
   0takipçi90 içerik
     __________________________________________________________________
     __________________________________________________________________

Sıkça Yenen Konular
     __________________________________________________________________

   YE

Yufkadan Sadece Börek Yapılmayacağının Kanıtı 13 Farklı ve Nefis Yemek Tarifi

   Duygu Arslan
   Mart 18, 2019
   YE

Yeni Yılı Ağız Tadıyla Karşılamak İsteyenlere Özel 26 Yemekle Yılbaşı Menüsü

   Neşe Gülmez
   Aralık 19, 2021

Olmaz Denilen Tarifler... Vestel'le Olur, Neden Olmasın?

   Vestel
   Ekim 15, 2021
   YE

Kakaolusundan Limonlusuna, Dağılmadan Pişen Tam Ölçülü 10 Çatlak Kurabiye
Tarifi

   Zeynep Çetin
   Haziran 17, 2020
   YEMEK
   breadcrumb
   YE
   07 Ocak 2016
   Favorilerime
   Ekle

   Türk mutfağı, Fransız ve Çin mutfaklarıyla birlikte dünyanın en önemli
   mutfaklarından biri olarak kabul ediliyor. Şaman atalarımızın Orta
   Asya’dan getirdiği kültürün Anadolu’nun yerli halklarının kültürleriyle
   kaynaşmasıyla ortaya çıkmış, harika bir mutfak bizimkisi. Biz de bu
   öyküyü anlatalım, en eski Türklerden, yani Orta Asya bozkırlarında
   yaşamış ve bin yıl önce Anadolu’ya göç etmiş atalarımızdan başlayalım
   istedik.

   "Mutfak" kelimesi Arapça "matbah"tan dilimize geçip yaygınlaşmadan önce
   mutfak yerine "aş ocağı, aşlık, aş evi, aş taamı" kelimelerini
   kullanırdık. Başlıca geçim kaynağı hayvancılık olan atalarımız,
   sürülerine iyi otlaklar bulmak ve zorlayıcı doğa koşullarında ayakta
   kalabilmek için belirli sınırlar içerisinde oradan oraya göçerlerdi.

   eski-turkler-otlak

   Yaşam tarzlarını belirleyen hayvanlar, elbette beslenme biçimlerini de
   belirlemişti. Ağırlıklı olarak et ve et ürünleri, süt ve süt ürünleri
   tüketirler, fakat sebze ve meyve yetiştirmesini de bilirlerdi.

   Tahıllar ve meyvelerden içkiler yapar, bayram ve kutlamalarda yüz yüze
   bakıp şarkılar söyleyerek kupa tokuştururlardı. Bereketli avlardan
   sonra meydanlarda yakılan yerlerdi. İslâmiyetin yaygın olarak kabul
   edilmesinden sonra yeme içme alışkanlıklarımızda bazı değişiklikler
   olsa da en eski yiyeceklerimiz büyük ölçüde varlığını korudu. Hatta
   yeme-içme kelimelerini bir arada kullanmamız bile Uygurlardan bize
   miras; onlar buna "yegü-içkü” bazen de "aş içkü" derlerdi.

Sofraların baş tacı: Her türlü et

   eski-turkler-et

   Atalarımız, kısa bacaklı ve güçlü atlarının sırtında, bazen günlerce
   süren avlara çıkar, kartallar ve köpekler yardımıyla avlanır ve
   çoğunlukla geyik ve tavşan etleriyle, bazen de daha çok mus olarak
   bildiğimiz sığın etleriyle avdan dönerlerdi. Büyükbaş hayvanlar
   tarlalarda işe yaradığından ve sütleri sağıldığından nadiren kesilir,
   daha çok koyun, keçi ve at eti yerlerdi. Etin binbir türlü pişirme ve
   saklanma biçimi vardı. Etler haşlama, buharda pişirme, kızartma, şişte
   çevirme yapılıp yenilirdi.

   Arapça’da kebap, Farsça’da biryan denilen çevirerek pişirme yöntemine
   eski Türkler “söklünçü/söğlük” der, daha çok kuzu veya oğlak etlerini
   kebap yapıp yerlerdi. Kebap, yere çukur kazılıp içinde yakılan ateşte
   etin kızartılması şeklinde yapılıyordu. Bugünkü kebaba benzeyen pişirme
   biçimine ise Türkler “çevirme” diyordu. Büyük şişlere geçirilen etler,
   meydanlarda kurulan büyük ocaklarda çevrile çevrile kızartılıyordu.
   Ayrıca eti incecik kıyarak kıyma yapar, köfte yuvarlar ve bunları sebze
   yemekleriyle çorbalara katıp yerlerdi.

Ataların ruhuna rahmet: Sucuk

   eski-turkler-sucuk

   Orta Asya’nın uzun süren kış ayları, dondurucu soğuklar olur ve hayat
   zorlaşırdı. Bu uzun süreli kışlarda tüketmek için et başta olmak üzere
   pek çok besini muhafaza etmenin farklı yollarını geliştirmişlerdi.
   Sucuk da eti saklama yollarından biriydi. Hayvan bağırsaklarının içine
   kurutulmuş veya kavrulmuş et, un ve baharat doldurarak yapılırdı. Bazı
   bölgelerde beyin, kuyruk yağı ve kan da sucuk yapmakta kullanılıyordu.

Savaşçının erzakı: Pastırma

   yerelgundem - suriye pastırması türk yemekleri

   yerelgundem - suriye pastırması türk yemekleri

   Yağmaya veya akına giden savaşçılar, dilimlenmiş ve tuzlanmış etleri
   deri kılıflara doldurup atlarının eyerlerinin altına sıkıştırırlar, bu
   şekilde pastırma elde ederlerdi. Pastırma ayrıca ateşte çevirme, köze
   gömme ve güneşte kurutma gibi yöntemlerle de yapılırdı. Uzun süreli
   savaşlarda, göçlerde ve kuraklık dönemlerinde hiçbir şekilde bozulmayan
   bu yiyecek, eski Türklerin başlıca besinlerindendi.

Sakatata da pek düşkünlermiş: Kelle, paça, işkembe, beyin, ciğer

   sakatat

   İşkembe ve bağırsakları kıyıp, baharatla karıştırıp bağırsağa
   doldurarak "yörgemeç" adında bir yemek yaparlardı. Bugünkü munbar
   dolması, buna benzer. Bağırsağa kıyılmış et, baharat ve tuz doldurup
   şişe geçirip çevirerek de pişirirlerdi ki bu da bildiğimiz kokoreçtir.
   Beyin, kesilen koyunun en makbul yeri sayılır ve ağır misafirlere ikram
   edilirdi. Akciğer ve karaciğer, ızgara ve kavurma yapılır,
   baharatlanarak yenirdi. Dilimize Farsça’dan “paça” olarak geçen yemeğe
   ise Türkler “topık süngük” yani topuk kemiğinden yapılan yemek derler
   ve afiyetle yerlerdi. Kelle, ya haşlanır ya büyük fırınlarda
   pişirilirdi. Sakatatlar eğer haşlama yoluyla pişirilirse, aynı bugün
   olduğu gibi sirke, tuz ve sarımsakla terbiye edilir, öyle yenirdi.

Göçebe deyip geçme, balık yemeyi de bilirler: Balık

   eski-turkler-kurutulmus-balik

   Göllere ve nehirlere yakın yaşayan Türkler, milattan önceki devirlerden
   beri balık avcılığıyla da uğraşırlardı. Ağlar, kancalı oltalar veya
   ağaç kabuklarından örülmüş sepetlerle nehir ve göllerden balık
   tutarlardı. Örneğin sanat işçilikleriyle herkesi hayran bırakan
   İskitlerin masasından mersin balığı eksik olmazmış. Hemen her şeyi
   olduğu gibi balıkları da temizleyip tuzlayarak güneşte kuruturlar ve
   kış aylarında tüketirlermiş.

Milli içeceğimiz ayran değil sanki: Süt

   eski-turkler-sut

   Milli içeceğimizin ayran mı, kımız mı yoksa rakı mı olduğuna dair zaman
   zaman alevlenen komik bir tartışma var. Fakat kimse de çıkıp dememiş ki
   “Yahu süt olmasın?” Valla olabilir. Zira çok fazla tüketilmesinin yanı
   sıra son derece de kutsal kabul edilen bir içecek süt.

   Eski Türkler sütün tek bir damlasının bile ziyan etmemeye çalışırlar ve
   bir tür dua olan saçılarında en çok sütü kullanırlardı. Hatta yeni
   doğan bebeklerin ağzına, iyi ve dişi ruhların kutsal süt gölünden bir
   damla süt damlatarak ruh kazandırdıklarına inanırlardı. Şamanlar bile
   çoğu hastayı pişirilmiş süt ile tedavi ederlerdi. Sütün kaymağını hem
   yufkalara sarıp yerler hem de zemheri ayazlarda derileri aşınmasın diye
   yüzlerine sürerlerdi.

Dünyaya armağanımız: Yoğurt ve ayran

   eski-turkler-yogurt

   Türkler yoğurdu "kor" dedikleri yoğurt mayası ile mayalıyorlar ve bu
   işe "yoğurt çalma" diyorlardı. Çılgın Türkler, artık bozkır ne biçim
   soğuksa, kışa hazırlık olarak yoğurdu bile suyunu çektirmek suretiyle
   kurutuyor ve buna "kurut" diyorlardı. Yoğurda bazen sirke koyup hamur
   işlerine döküp yiyorlar bazen de sütle karıştırıp "ikdük" diye bir
   yemek yapıyorlardı. Hepimizin bildiği gibi sulandırıldığında da ayran
   oluyor. Ayran her tür yemeğin yanında tek başına tüketiliyor ayrıca
   çorbası ve peyniri de yapılıyordu. Yoğurdu ılık suyla karıştırıp,
   hayvan derilerinden yapılma tulumlarda çalkalayıp tereyağ elde
   ediyorlardı. Yağ, alındıktan sonra kalan karışıma tuz ekleyerek
   kaynatıp süzüyor ve böylece çökelek yapıyorlardı.

Yarı göçebelik getirileri: Meyve - Sebze

   pazarda-sebze-meyve

   Eski Türkler, göçebe olduklarından hiç yerlerinde durmadan sürekli
   göçtükleri, tarla tapanla hiç uğraşmadıkları sanılır. Aslında çoğu Türk
   boyu yarı-göçebeydi, yani yalnızca yaz ve kış mevsimlerinde ve
   olağanüstü koşullar oluşmazsa hep aynı bölgelere yerleşirlerdi.
   Yerleştikleri ovalarda da kuru ve sulu tarımla uğraşır, meyve, sebze ve
   tahıl yetiştirirlerdi.

   Henüz 10. yüzyılda Uygurların Turfan şehrini ziyaret eden Çinli bir
   elçi yazdığı seyahatnamede, ovadan akan nehirlerden açtıkları
   kanallarla bahçeler ve tarlaları sulayarak çok çeşitli meyve ve
   sebzeler yetiştirdiklerini anlatır. Kavun, karpuz, üzüm bağları,
   bezelye, bakla, kişniş bunlar arasındadır. Ayrıca patlıcan (bütüge),
   havuç (gezer), soğan (sogun), salatalık (turmuz), turp (turma), biber,
   kabak, sarımsak, fasulye, elma (alma), şeftali (aluç), kayısı, erik,
   armut, ayva ve üzüm de yetiştirip tüketirlerdi.

Ekmek sevgimiz ezelden: Buğday

   bugday-eski-turkler

   Tahıllardan buğday, arpa, darı, mısır, pirinç, burçak ekerlerdi. Buğday
   ve arpa unundan yufka (yuğa, yupka) ekmeği yaparlardı. Buğdayı
   kavurarak kavurmaç yemeği, etle pişirip keşkek yaparlardı. Keşkek,
   kutlamaların baş yemeğiydi.

Mantının atası: Tutmaç yemeği

   tutmac-yemegi-eski-turkler

   Buğday unuyla hazırlanan hamur, yufka gibi açılıyor, sonra baklava
   şeklinde kesiliyordu. İçine doğranmış et parçaları konuluyor, uçları
   birleştirilip kapatılıyordu. Sonra ya kurutulup göç esnasında
   tüketiliyor ya da kaynar suda haşlanıp süzülüyordu. Yoğurdun içine
   sirke ve sarımsak konulduktan sonra tutmaca dökülüyor ve böylece
   yeniyordu.

Sofralarımızın Orta Asyalı efendisi: Tarhana Çorbası

   Tarhana

   Tarhana

   Tarhana çorbası, Orta Asya’da çoğunlukla kurut denilen kurutulmuş
   yoğurda kurutulmuş peynir et ile un ve baharat katılarak yapılır,
   soğuklarda sıcak suyla karıştırılıp kolayca hazırlanırdı. Türkler
   ayrıca tahıllardan umaç (oğmaç) adlı bir çorba, un çorbası ve mercimek
   çorbası da tüketirlerdi.

"Ho ho ho" sesleri geliyor kulağa: Kımız

   kimiz-eski-turkler

   Orta Asya’dan Doğu Avrupa’ya kadar göçer Türklerin yayıldığı coğrafya,
   ellerinde içki kupaları bulunan heykellerle doludur. Alkollü içkilere
   “içkü” diyen Türklerin gerek besleyici bir gıda olarak gerek
   kutlamalarda çok tükettiği baş içkileri kımızdır. Mayalanmış kısrak
   sütünden yapılan kımızın alkol oranı düşük kalorisi yüksektir.
   Gerçekten besleyici olduğundan gün boyu öğün yerine de tüketildiği
   olurdu.

Bir nevi Orta Asya kokteyli: Tarasun

   asiaone

   asiaone

   Türkler ayrıca ekşi sütten "ırakı", üzümden "bor" dedikleri bir tür
   şarap; arpa, buğday ve darıdan "bekni" dedikleri biraya ve şaraba
   benzeyen içkiler ve boza da üretirlerdi. Darıdan yaptıkları şaraba
   benzeyen bir içkiyi kımızla karıştırıp “tarasun” adını verdikleri yeni
   bir içki yaparlardı.

"Arı Yağı"ndan içki: Bal şarabı

   bal-sarabi-eski-turkler

   Hun Türkleri, yoğurdu kiraz ve kayısı ile tatlandırıp adına lo
   dedikleri bir içki üretip içiyorlardı. Kıpçak bozkırı ve civarında
   yaşayan halklarsa, kumlak adlı sarmaşığa benzeyen bir bitkiyi balla
   karıştırarak, “arı yağı” dedikleri baldan bal şarabı yaparlardı.

   Eski Türklerin Orta Asya’da geliştirdikleri yemek kültürünü, önce
   İslamiyet’in kabulü, sonra Anadolu’ya yerleştiklerinde karşılaştıkları
   yerli halkların kültürü etkiledi. Yüzyıllar boyunca yaşanan bu gelişme,
   nihayetinde bugünkü Türk mutfağını ortaya çıkardı.
     __________________________________________________________________
     __________________________________________________________________

   Doyamayanlar için bir önerimiz daha var!
   Olmaz Denilen Tarifler... Vestel'le Olur, Neden Olmasın?
   Vestel15 Ekimaracılığıyla

Yorumlar

   3
     __________________________________________________________________

   (BUTTON) Yorum Bırakmak İçin Giriş Yapın
   Büşra Dalgıç Eşli5 Mart 2021 10:55
   Birincisi siz Türklük kökenini yok edemezsiniz. İkincisi Türkün Kökeni
   isimli kitapta türklerin kökeni gayet sonuna kadar anlatılır. Üçüncüsü
   Türkler Altay dağlarında demircilikle uğraşan bir kavimdi. Onlar demir
   dövüp çin hanedanlığına silah yapardı. Türklerin milliyetçilik iddiası
   Çinliler tarafından hep bastırıldı. Siz bizim hizmetçimizken şimdi
   devlet mi oluyorsunuz diye. Türklerin her devlet girişimi Çinliler
   tarafından bastırıldı. En nihayetinde Atilla onların içinden geçerek
   Pasif okyanusuna kadar ilerlediği. Çini darmadağın etti. Çin de hala
   Türklere dair piramitler var ve araştırılmasına izin verilmiyor. Çün
   kadim Türk geçmişinin bulunması istenilmiyor.Atatürk bile araştırtı ve
   Mu kıtası diye bir gerçek ortaya çıktı. Atatürk boş bir insanmıydı
   acaba. Hiç sanmıyorum.Türk yok diyen siyonizmin uşağıdır.
   Yanıtla

   _________________________
   _________________________
   _________________________
   _________________________
   Şamil Cabıoğlu1 Ağustos 2018 10:08
   Üç tane yanlış ya da kesin olmayan bilgi var burada; birincisi mantı
   kesinlikle bir Türk yemeği değildir, yüzde yüz Çin yemeğidir. Kimseyi
   kandırmayın. Nitekim mantı kelimesi %100 Çincedir. Bknz TDK ikincisi
   Hunlar'ın Türk olduğuna dair hiçbir kesin kanıt yok. Yani Hunlar'a Türk
   diyebilmek için çok güçlü kanıtlara ihtiyaç var. Nitekim Türkler;
   Moğollar, Bulgarlar ve Macarlarla beraber Hunlar'dan gelmektedir. Kimse
   ispat sunamıyorken bizi Hunlular'a Türktüler diyebilmemiz çok saçma.
   İşin için milliyetçilik giriyor iyi hoş da, gerçekleri saptırmamak
   lazım. Üçüncüsü ise Türkler'in Orta Asya kökeninden ziyade Sibirya
   kökenli olduklarına dair bir takım dünya çapında deliller ve hipotezler
   de mevcut. Türkler'in Altay'da konuşlandıkları bilinyor ve buraya
   gelmeden önce Sibira 'dan Uralın doğusuna oradan da aşağıya Altaya
   vardıkları ispatlarıyla düşünülüyor. Tabiki kesin hiçbir delil yok iken
   (mantı kesin) bizim kesinlikle böyleydi diyebilmemiz bizim
   saçmalığımız.
   Yanıtla

   _________________________
   _________________________
   _________________________
   _________________________
   Meltem Ezer8 Ocak 2016 12:33
   Merhaba, elinize sağlık, epey aydınlatıcı olmuş, kaynak veya kaynakları
   da rica edebilir miyim ?
   Yanıtla

   _________________________
   _________________________
   _________________________
   _________________________
   kuman 10 Ocak 2016 9:52
   Yanıtla
   Bilgiler mükemmel. Sağolun, varolun...

Bir Tabak Daha?

   Şifa Depoları: Alerjiyi Önleyen 14 Yiyecek ve Besin Maddesi
   Güveci Uzun Süredir Durduğu Yerden Sofranın Başköşesine Taşıyacak 17
   Mis Kokulu Tarif
   YE

Doyasıya Mutluluk İçeren Ev Yapımı Çikolatalar İçin 3 Akışkan Öneri

   Alp Tuncer
   Haziran 3, 2015
   YE

Çıtır Çıtır Olsunlar: Böreklerin Kurumaması ve Puf Puf Kabarması İçin Ne
Yapılmalı?

   Cemre Özgüzel
   Mayıs 8, 2018
   YE

Evde Yaptığınızda Ne Kadar Lezzetli Olduğuna Şaşıracağınız 14 Türk Yemeği
Tarifi

   Zeynep Çetin
   Temmuz 18, 2016

Vallahi Bırakmayız, Bir Tabak Daha?

   Sosuyla Buluştuğunda Ağız Sulandıran 12 Makarna Çeşidi
   Bir Bardak Kahvenin Yanına Mis Gibi Giden 12 Enfes Atıştırmalık
   Sevdiklerinize Yılbaşı Hediyesi Olarak Yapabileceğiniz 15 Nefis Tatlı
   Yerel Üreticileri Destekleyelim, Yerel Ekonominin Kıymetini Bilelim
   Mutfakta Etoburluğa Yeni Başlayanlar İçin 9 Et Pişirme Tekniği
   Yemeklerinin de Manzarası Kadar Büyüleyici Olduğu Vogue Restaurant
   Tarifleri
   Hep Beraber Daha Çok Mutfağa Girdiğimiz 2015'in En Beğenilen 15
   Yemek.com Tarifi
   Ev Mutfağında Şef Rüzgarları Estireceğiniz 9 Profesyonel Kesim Tekniği
   Gücü Mutfakta Arayanlar İçin Star Wars Temalı 5 Galaktik Tarif
   Ana Yemekten Tatlıya, Her Halini Denemeniz Gereken Ayvayla Hazırlanan
   16 Nefis Tarif
   Durduk Yere Krize Sokacak Şerbetlisinden Meyvelisine Tatlılar İçin 3
   Öneri
   Karnabaharın Değerini, Ağzının Tadını Bilenlere Özel 32 Farklı ve Nefis
   Tarif
   (BUTTON)
   (BUTTON)
   Mevcut Şifre
   ____________________
   Yeni Şifre
   ____________________
   (BUTTON) DEĞİŞTİR
