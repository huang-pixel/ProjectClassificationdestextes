   Ciya
        Tarihçe Yemek Çeşitleri Günün Menüsü Basından Fotoğraflar İletişim
   [spacer.gif]

     Tarihçe

     Musa Dağdeviren'in Yaşam Öyküsü

     Konuklarımızın kendi el yazılarıyla düşünceleri

     Çiya Lezzetleri Amerika'da

     TUREB Ödülleri Otantik Mutfak: Çiya Sofrası
   [dot.gif]
   Musa Dağdeviren'in Yaşam Öyküsü

    Musa Dağdeviren'in Yaşam Öyküsü Gaziantep'te (Nizip) 1963'da (ana
   doğumu 1960'dır) doğdu. Ev kadını Arife Hanım ile kalemci (ağaç aşıcı)
   Bozan Bey'in altı çocuğundan, sonuncusu. Nizip İstiklal İlkokulun'dan
   1969'da mezun oldu. Nizip Ortaokulu'nu dışardan bitirmek için çalıştı
   (1970-1977 arasında) ise de, çeşitli nedenlerden dolayı gerçekleşemedi.
   1979'da Nizip'ten ayrılıp, İstanbul'a yerleşti.

    Beş yaşında Nizipte fırıncı dayılarının yanında çırak olarak
   çalışmaya başladı (ekmek, pide, lahmacun, tepsi yemekleri) ve kentten
   ayrılırken, bir fırıncı ustasıydı (1965-1977).

    Çırak ve işçi olarak yaptığı işler: Tarım, sanayi ve çeşitli kentsel
   işyerlerinde küçük yaşlardan başlayarak çalıştı. Bu iş alanları şöyle
   sıralanabilir:

    Simitçilik; lokanta, tatlıcı, çorbacı, kebapçı ve kahveci çıraklığı;
   kavakçı; pamuk ırgatı; sebze, üzüm, incir işçiliği; kaynakçı; kâğıt,
   sabun, fıstık, zeytinyağı, kağıt fabrikalarında mevsimlik isçi; kitapçı
   ve plakçı dükkânı.

    Kendine ait ilk işyeri: Nizip-Antep E5 karayolu üzerinde iki
   arkadaşıyla birlikte bir tencere yemeği lokantası açtı. Bir yıl
   çalıştırıldı.

    Ustalık: Antep Başpınar Köyü'nde altı ay lahmacun fırınında; Antepte
   Fıstık (Şire) Halinde beş ay Memik Ustanın yanında (Türkoğlu Kebap) ve
   Birecik'te üç ay bir fırında, ekmek fırın ustası olarak çalıştı.

    İstanbul'a, 1979'da yerleşti.

    Dayısının fırınlı lokantasında fırın ustası olarak çalışmaya başladı
   (1977-1981). Nizip'te bir fırın ustası olarak öğrendiklerini işçi
   arkadaşlarıyla paylaştı. Dayısından, 20-30 çeşit İstanbul ve
   Güneydogu'ya özgü meze yapımını; Alaettin Usta'dan kebabçılıgı öğrendi
   (daha çok kıyma, kuşbaşı kebap ve soteden oluşan bir kebapçılık).
   Personel için (tencere) yemeklerini yaptı.

    1981'de dayısının lokantasından aynldı ve Üsküdar Tunusbağı'nda - çok
   iyi bir fırıncı ustası olan - Domates Memet'in yanında fırıncı olarak
   çalışmaya başladı. Domates Memet'ten özellikle çorba konusundaki
   deneyimlerinden çok şey öğrendi, iyi bir kebapçı ustası olan ve çok şey
   öğrendiği Ankaralı Mehmet'le birlikte, pide ve lahmacun ustası olarak
   çalıştı. Onunla kebap konusundaki kimi özel düşüncelerini paylaştı.

    Askerlik; 1983-1984 yıllan arasında Çanakkale-Ezine'de askerlik
   görevini yaptı. Subay Gazinosu Mutfağında ahçı ve mutfak çavuşu olarak
   çalıştı.

    Askerlik sonrası:

    1984-1985: Kadıköy Altıyol'da Ender Kebap Salonu'nda, kebap ve fırın
   ustabaşılıgı; Bostancı'da Kâzım Buhara Et Lokantası'nda fırın, kebap ve
   meze ustası olarak çalıştı.

    1986: Sahrayı Ceditte Şenol Kebapta, Suadiye Gaziantep Taşfınn'da
   fırıncı olarak, Bostancı Sanayi Sitesi'nde Çatı Kebap"ta, Numune
   Hastahanesi Kantin işletmesi Lokantası'nda lahmacun fırını ustası
   olarak çalıştı.

    Çiya / Kebap Lahmacun

   Kadıköy, Göneşlibahçe Sokağı, Numara 48/B'de 66 Metrekarelik mekanda,
   İstanbul'da kendine ait ilk kebap ve lahmacun lokantasını üç
   arkadaşıyla birlikte Kasım 1987'de açtı. 4-5 ay sonra çeşitli
   nedenlerden dolayı ortaklarından aynldı ve Çiya'nın tek başına sahibi
   oldu. 1990 başında - daha sonra hayatını birleştireceği - Zeynep
   Çalışkan, Çiya / Kebap-Lahmacun'a katıldı.

    Çiya'da 1987-1998 arası ustalarıyla birlikle bizzat kebap ve lahmacun
   tezgâhında çalıştı. Kısa bir süre Türk yemekleri çıkarıldı. Çiya'da,
   kebap ve lahmacun dışında zaman zanan Gaziantep yöresi tencere
   yemekleri yapıldı.

    Genel olarak mevsimliklerle birlikte bilinen kabap çeşidi 40
   civarındadır. Çiya'da ise tepsi ve mevsimlikler dahil, 100 çeşit, kebap
   menüye girdi. Bu zenginliğin ardında, Çiya'nın laboratuvar çalışmaları
   ve kebap derlemeleri yatıyor. Örneğin: ilk vejeteryan lahmacun ve kebap
   denemesi Çiya'da gerçekleştirildi ve hâlâ menüdeki yerini korumaktadır.

    Çiya, Kadıköy Pazarı'nda, bir esnaf muhitinde olmasına karşın, çok
   özel bir müşteri profiline ulaştı...

    Çiya Sofrası, 5 Eylül 1998'de açıldı. Geniş bir iklimin yöresel
   yemekleri, tatlıları ve içecekleriyle alışılmadık, benzersiz bir profil
   çizdi. Daimi bir menüsü olmayan, her gün değişebilir bir yemek
   çeşidiyle müşterilerini ve basın dünyasını şaşırttı. Anadolu'dan
   Mezapotomya'ya uzanan geniş bir iklimde, kaybolmuş, unutulmuş yemekleri
   derleyerek, kimi yayınlardan keşfederek günümüz insanlarına şaşırtıcı
   bir lezzet bahçesi sundu.

    Çiya Kebap II, Ekim 2001'de açıldı... Birbirine uzaklığı 20'şer
   metreden oluşan lezzet bahçesinin üçüncü ayağı kurulmuş oldu. Üç kattan
   oluşan Çiya Kebap II'de müşterilere, - ilk kebap ve lahmacun
   salonunundan gelen deneyimlele - daha rahat ve zevkli bir ortam
   yaratılıyor.
   [spacer.gif]
   designed by Webasis [spacer.gif]

                   [turkish.gif] [vline.gif] [english.gif]
