   Sahan Kebap Logo
     *
     *
     *
     *

     * HAKKIMIZDA
     *
     * ŞUBELER
     *
     * MENÜ
     *
     * TARİFLER
     *
     * FAALİYETLER
     *
     * BASIN
     *
     * İLETİŞİM

     * TARİHÇE
     *
     * TAHİR TEKİN ÖZTAN
     *
     * KALİTE YÖNETİMİ
     *
     * PERSONEL HİZMETİ
     *
     * İNSAN KAYNAKLARI

     * SAHAN ATAŞEHİR
     *
     * SAHAN CADDEBOSTAN
     *
     * SAHAN KURTKÖY
     *
     * SAHAN SUADİYE

     * ORGANİZASYON
     *
     * KAHVALTI
     *
     * YEMEK KİTABI
     *
     * ÇOCUK MUTFAĞI
     *
     * ÇOCUK OYUN ALANI

     * GÖRSEL BASIN
     *
     * YAZILI BASIN

KEBAP NEDİR?

KEBABIN TARİHÇESİ

   Kebap ile ilgili araştırma yapılmaya başlandığında öncelikle "kebap"
   kelimesin den yola çıkmak gerekir. Kebap kelimesinin kökü, anlamı ve
   içinde barındırdığı tanımlamalar bizi yönlendirecektir.

   "Kebap" kelimesinden yola çıkarak tanımlamalara ve tarihsel dönemlerde
   aldığı anlama bakıldığında kebap ateşin bulunduğu andan bu yana var
   denebilir.

   Kebap, Türk Dil Kurumu sözlüğü ne göre doğrudan doğruya ateşte veya kap
   içinde susuz olarak pişirilmiş et anlamına geliyor. (Oysa bugün
   hepimizin anladığı kebap tanımın içinde ise domates ve biber de yer
   alıyor) Ateşin bulunduğu ve et pişirilmek için kullanıldığı dönemlerde
   yani ilk kebap pişirildiği dönemlerde insanların etin pişmesini ateşin
   etrafında beklemesinin sofra kültürünün oluşmasında temel olduğu
   uzmanların yorumları arasında geçiyor.

   Kebap kelimesi sümer dilinde ise közlemek gibi bir anlama gelen
   "kabuba" kelimesinden gelir. Kimi kaynaklara göre ise kebap arap
   kökenli olan et yemeklerine verilen genel tanım olarak yer alıyor. Bu
   açıklamalardan Anadolu’ ya kebabın gelişinin ise arap ülkelerinden ekip
   biçmek için Adana' ya göç eden fellahlar tarafından olduğu anlatılıyor.

   Tüm bunların yanında pers hükumdarı Darius’ un savaşa gitmeden önce
   kızarmış et parçalarını kalın bir şişe geçirerek askerlerine güç
   gösterisi yaptığıda bazı tarih kitaplarında yazılanlar arasında. O
   dönemde de kebap yani diğer tanımıyla kızarmış et, kuvvet ve zenginlik
   göstergesi anlamına geliyor. Ve kebap şişe geçirilmiş et parçaları
   anlamında kullanılıyor. İnsanlık tarihinde yeme içme kültürü çok
   aşamalı geçişlerle oluşmuş kebapta buna paralel gelişmiştir.

   İlk göçer toplumlarda insanların toplayıcılık yaptığı görülür özellikle
   kadınlar doğadan topladıkları otlarla yaşamaya çalışmışlardır avlanmayı
   öğrenene kadar. Erkekler fizik güçleri artınca avlanmaya başlamış
   avlandıkları etleri önce çiğ yemiş daha sonra ateşinde bulunmasıyla
   deneme yanılma yöntemiyle etleri pişirerek yemeye başlamışlardır. Buna
   göre baharatların kullanımı kebaptan önce başlamıştır denilebilir.

   İnsan toplulukları inanışlarına göre tanrılarına kurban kesmeye
   başladıklarında et yeme ve et pişirme teknikleri artmaya başlamıştır.
   Bugün kıyma dediğimiz et dövme ve ufak parçalara ayırma tekniği de bu
   dönemde gelişmiştir. Kıyma kebabının tarihi de oldukça eskidir…

   Kebap pişirme tekniğinin bu dönemde başladığını söylemek yanlış olmaz.
   Bugün yeme içme kültürü içerisindeki kebap insanlık tarihinde ateşin
   bulunmasıyla başlamış, baharat kullanımı ve et pişirme tekniklerinin
   artmasıyla gelişmiştir. Kıyma türevi kebaplar ve sebzeli kebaplar bu
   dönemlerde doğmuş olup gelişerek bugünkü halini almıştır. Kebap
   içerisinde yer alan baharatların varlığı ise yukarıda da bahsedildiği
   gibi çok daha eskidir.

   Kebap tarihsel dönemlere göre incelendiğinde o dönemin içinde bulunduğu
   şartlara göre şekillenmiştir.

TÜRK MUTFAĞI' NDA KEBAP

   Türk mutfağında kebap önemli bir yere sahip olmakla beraber hak ettiği
   yeri belki de ancak son yıllarda kazanmış durumda. Son yıllarda kebap
   lokantalarının kendilerini geliştirmesi ve şık restoranlar haline
   dönüşmesi kebapların sunumundaki değişiklikler elbette ki bunlarda
   etkili olmuştur. Kebap tarihi geçmişinin ve lezzetinin yanı sıra sunumu
   ile de dünya mutfaklarının önemli şeflerinin dikkatini çekiyor.

   Son dönemde kırmızı et ile ilgili tartışmalar devam ederken uzmanların
   kırmızı etin ölçüsünde yenmesi halinde çok önemli bir gıda maddesi
   olduğunu,kuvvet verici özelliği nedeniyle önemli bir besin maddesi
   olduğunu eksikliğinin ciddi sorunlar doğurabileceğini
   anlatıyorlar.Kebap, sunumu da göz önüne alındığında eşlik eden sebzeler
   ve yeşillikler ile daha sağlıklı bir hale geliyor.Özellikle de
   kebapların yanına eşlik eden soğan ve sarımsak son dönemlerde doğal
   antibiyotik olarak dört mevsim boyunca kullanılıyor.Diğer kebap
   çeşitlerinde kullanılan nar ekşisi,meyveler,sebzeler tek tek
   incelendiğinde kebap kombinasyonunun sağlıklı olduğu görülüyor.

ANADOLU' DA KEBAP

   Daha çok bölgede toplanan otlar kebap ile çeşnilendirilmiştir. Öyle ki
   bakıldığında Güney Doğu Anadolu bölgesi ele alındığında fiziki olarak
   çok yakın şehirlerde bile kebap farklı baharatlarla tatlandırılmıştır.
   Kebap isimlerinin Adana Kebabı, Urfa Kebabı, Antep usulü kebap olarak
   adlandırılması örnek verilebilir. Kullanılan acı da zamanla kebap
   isimleri için belirleyici olmuştur. Acılı kebap, acısız kebap..vs.

   Zaman içinde bakliyatlar devreye girmiş ince bulgurun içine katıldığı
   Simit kebabı (Oruk kebabı) bunlardan biridir.

OSMANLI' DA KEBAP

   Osmanlı Mutfağı konu olduğu zaman en büyük tartışma konularından biri
   de Osmanlı döneminde sarat mutfağında Kebap olup olmadığı. Bugün
   hepimizin zihninde yer alan "kebap" et ve yanında domates, biber,
   soğan, maydanoz kimi zaman da turp ile servis edilirken Saray
   Mutfağındaki kebap tanımı çok daha farklı.Farklı olmasının da haklı
   nedenleri var çünkü saray mutfağına domates, biber oldukça geç
   girmiştir. Kaynaklara bakıldığında Fatih döneminden sonra mutfakta yer
   aldığı görülüyor.

   Saray Mutfağında olan kebaplardan biri ise yine yazılı kaynaklara göre
   Süd Kebabı yine bir şiş yardımıyla etin yavaş yavaş pişirilmesi ve
   pişerken etin yağının altta içi pirinç dolu tencere akması ve pilavında
   bu şekilde pişmesi olarak anlatılıyor.

   Yazının başında da anlatılan "Kebap" tanımı düşünüldüğünde kızararak
   pişirilmiş et olması yapılan yemeği Kebap olması adına yeterli oluyor.
   Her kebap tabağında domates, biber..vs olması gerekmiyor.

   Bunun yanında Osmanlı Saray Mutfağına ait kaynaklarda kebap ile ilgili
   en ilginç noktalardan biri de kimi zaman etlerin şiş yerine patlıcanın
   sapına geçirilerek pişirilerek kebap yapılması. Buna bir örnekte defne
   yaprağının sapına et parçalarının geçirilerek pişirilip kebap
   yapılması.

   Günümüzde mutfak kültürleri incelendiğinde Kebap bölge olarak oldukça
   geniş bir coğrafya ya ait bulunmakta, yöresel ve bölgesel farklılıklar
   göstermekte. Kebap pişiriminde yer alan farklılıklar kebap çeşitlerini
   oluşturmuş bulunmakta. Sebzelerin,baharatların, yeşilliklerin,
   meyvalarının kullanımı sayesinde onlarca kebap çeşidi bulunmakta. Altı
   ezmeli kıyma kebabı, altı ezmeli kuşbaşı kebabı, çoban kebabı,
   domatesli kebap, patlıcan kebabı, soğan kebabı, sarımsak kebabı, ,keme
   kebabı, yeni dünya kebabı, elma kebabı, ekşili elma kebabı, ayva
   kebabı, mantar kebabı, kıyma kebabı, yoğurtlu kebap, kuşbaşı kebabı,
   terbiyeli kebap, simit kebabı, vişne kebabı çeşitlerden bazıları.

GÜNÜMÜZDE KEBAP

   Günümüzde kebap denilince akıllara şehirlerdeki kebap lokantaları ve
   belli başlı kebap isimleri geliyor. Oysa derinlemesine incelendiğinde
   kebap içinde belli başlı değerleri barındıran bir yemek kültürü. Hatta
   öyle ki kebap etin ötesinde de bir tür pişirme şekli. Kestane kebap,
   peynir kebabı bunlara örnek.

   Bölgeler ve şehirler baz alınarak kebap incelendiğinde kullanılan
   malzemelerden yapılan kebap şeklinin içinde yöre kültürünü barındırdığı
   anlaşılıyor. Suriye özellikle de Halep mutfağında kebap türlerinde
   meyve kullanımı çok yaygın iken Gaziantep mutfağı hariç Anadolu' nun
   diğer mutfak kültürlerinde kebaplarda meyve kullanımın çok ender
   rastlanan bir durum olduğunu görüyoruz. Gaziantep ile Halep mutfağı
   arasındaki kimi benzerliklerin coğrafi yakınlık nedeniyle olduğu
   söylenebilir. Adana ve Urfa mutfağında daha çok baharatların
   belirleyici olduğu dikkat çekerken bazı bölgelerde kebap et seçimi ile
   diğerlerinden ayrılıyor.

GAZİANTEP MUTFAĞI' NDA KEBAP

   Günümüzde kebap’tan söz edildiğinde akla gelen ilk şehirlerden birisi
   elbette ki Gaziantep. Gaziantep mutfağı sadece kebap değil mutfak
   olarak şehir ismiyle anılan tek mutfak olması nedeniyle oldukça geniş
   bir yeme-içme kültürüne sahip.Gaziantep mutfağında kebap oldukça önemli
   bir yere sahip, gerek kebabın pişirme yöntemi gerekse kebap yapımında
   kullanılan baharatlar ve kebabın yanında servis edilecek salata, piyaz
   ve içeceklere kadar ciddi anlamda özen gösteriliyor. Gaziantep
   mutfağında kebaplarla ilgili muhafazakar davranılıyor, kıyma kebabında
   kullanılacak baharat belli, simit kebabının ne kadar pişeceği belli,
   kebap' ta kullanılacak etin terbiyesi belli. Bu ayrıntılarda
   gelenekselliğin devam etmesinin Gaziantep mutfağında kebap yapımındaki
   hassasiyeti gösteriyor.

   Tüm bunların yanında Gaziantep mutfağında kebap adını alan özellikle
   hanımların mutfakta pişirdikleri kebap çeşitleri de mevcut. Kazan
   kebabı, ekmek kebabı, gavur kebabı, ciğer kebabı, kamış kebabı, damat
   kebabı, parmak kebabı, Kilis kebabı, Halep kebabı, sebzeli kebap,
   fıstıklı kebap, hint kebabı, tas kebabı.

   Gaziantep’ te kebap yapımında kasapların önemi de büyük, örnek vermek
   gerekirse hanımlar kasaplarına hangi kebap yapılacağını söylediğinde
   uygun eti alıyorlar, hatta kimi zaman kebaplık et kasaptan alınıyor.
   Hanımlar evde tepsi içinde kebap hazırlayarak mahallenin fırınına
   göndererek kebaplarını pişiriyorlar.

KEBAP YAPIMINDA VE HAZIRLANMASINDA BELİRLİ PÜF NOKLATALARI

KEBAP HAZIRLAMA

     * Kebapta kullanılan etin cinsi, dinlenmiş olması, terbiye ediliş
       şekli ve kebabın cinsine göre doğru et seçimi çok önemlidir.
     * Kıymalı kebapların cinsine göre et ve yağ oranı iyi ayarlanmalıdır.
     * Kuşbaşı kebap, şişe saplandıktan sonra bekletilirse kurur. El içine
       alınacak su ile etler ıslatılmalıdır.
     * Kebabın kurumaması lezzetli olmasını sağlar.
     * Kebaplardan simit ve sebzeli kebaplara karabiber konmalıdır.
     * Kebaplarda terbiye için pul biber yerine toz kırmızı biber
       konmalıdır.
     * Kebaplarda bir çok terbiye şekilleri bulunmaktadır. Bu malzemeler,
       zeytinyağı süt, yoğurt, soğan, sarımsak, karışımlı baharatlar ve
       hatta sirkedir.
     * Özellikle kuşbaşı kebapta kullanılan bu malzemelerin çoğu kebabın
       tadını değiştirir.
     * Bazı kebaplarda kullanılan toz kırmızı biber, salçalar, kimyon,
       sarımsak, soğan, kuru nane ve zeytinyağı gibi malzemeler, ölçüsünde
       kullanılmalıdır.
     * Kebapta kullanılacak kuşbaşı etin sert olduğu düşünülüyorsa geceden
       yoğurt ile marine edilmelidir. Ertesi gün arzu edilen terbiye
       yapılarak kebap pişirilir.
     * Kebaplık kıyma eti mümkünse zırhta veya önce iri dişli makinede
       çekilip sonra yeniden zırhta çekilmelidir.
     * Kebap yapılacağı zaman, et buzdolabında ise ,önceden çıkarılıp oda
       sıcaklığına bekletilir.

KEBAP PİŞİRME

     * Kullanılan kömür cinsi uzun süre dayanan olmalıdır ve ateşin harı
       ayarlanmalıdır.
     * Kuşbaşı ciğer, tavuk ve kıyma kebapları harı geçmiş ateşte
       pişirilmelidir.
     * Soğan, sarımsak ve patlıcan kebapları ise harı geçmiş ancak daha
       kuvvetli ateşte pişirilmelidir. (Kebaplarda sebzelerin yumuşaması
       ve pişmesi sağlanmış olur)
     * Düşük fırın ısısında kebap pişirilmez. Çünkü kuvvetli ısı ihtiyacı
       olduğu için yemek pişmeden kurur.
     * Fırına konmadan önce kebabın cinsine göre yüzünü ılık su
       serpilmelidir. Özellikle soğan ve sarımsak kebaplarında daha fazla
       serpilmelidir.
     * Patlıcan kebabı, tepsiye dizilirken orta kısmına domates ve
       biberler yerleştirilmelidir. Patlıcan kabukları çabuk yandığından,
       tepsiye dizdikten sonra, sadece patlıcanların üste gelen kısmına
       fırça ile hafif zeytinyağı (1 yemek kaşığı) sürerseniz kabukların
       yanma riski kısmen azalır.
     * Simit kebabı, mangalda pişirilecekmiş gibi aynı şişe saplanıp,
       tepsiye şekil bozulmadan şişten çıkarılarak dizilir.
     * Soğan sarımsak kebapları da bir et ve bir sebze şeklinde sıralanıp
       dizilir.
     * Mangalda pişen kıyma kebaplarında, etin yağı erir ve kısmen
       mangalda dökülür. Fırında ise tamamı tepside kalır ve kebap
       ağırlaşır. O nedenle fırın kebaplarında yağ oranı kısmen
       azaltılmalıdır.

KEBAP SUNUMU

   Özellikle Gaziantep Mutfağında yenmesi, bazı kebaplarda nar ekşisinin
   kullanılması, kimi kebapların yanında mutlaka turp servis edilmesi
   gibi. Hangi kebap hangi tür ekmek ile yeneceğine mutlaka dikkat
   ediliyor. Dürüm yapılması gereken kebaplarda ince ekmek gelirken kimi
   kebapların yanında tırnaklı pide geliyor. Genellikle kebaplar ayran ile
   servis ediliyor.

   Kırmızı etin yani kebabın insanla tarihsel yolculuğu ateşin
   bulunmasıyla başlayıp günümüzde de sürmeye devam ederken kebap
   yapımında ve lezzetinde gelenekselliğin devamını yeniliklerin ise
   sadece sunumlarda olmasını diliyoruz.

   Sahan Gaziantep Mutfağının en önemli temsilcisi olmasının yanında
   kebaplarıyla da önemli bir konuma sahiptir. Geleneksel yemekler
   konusundaki sorumluluğunun bilincinde olan Sahan, aslına yakın tatları
   yakalayabilmek için kebaplarda kullanılan yöresel malzemeler Gaziantep’
   ten temin edilmektedir.

   Sahan’ ın mönüsünde kebap çeşitleri çok sayıda olmakla beraber
   mevsimsel kebaplarda da hayli iddialı. Bunlara örnek olarak;

YENİ DÜNYA KEBABI

   Pişirme yöntemi ve sunum şekli ile bir Sahan klasiği haline gelen
   "Yenidünya Kebabı" Mart ayından Haziran ayına kadar üretilir. Yenidünya
   Kebabı, patlıcan kebabı ve sarımsak kebabı ile birleşerek Sahan Üçlüsü
   olarak servis edilir. Sahan Üçlüsü, baharla gelen bir şenliktir.

SARIMSAK KEBABI

   Taze baş sarımsak ile yapılan bir kebaptır. Yenidünya ile aynı zamanda
   çıkar ve benzer şekilde üretilir.

SOĞAN KEBABI

   Kış aylarında yapılan çok özel bir kebaptır. Kasım ayında çıkan küçük
   soğanlarla hazırlanır. Soğan ve kıyma aynı şişte pişirilip, nar ekşisi
   ile terlemeye bırakılır. Lavaş ekmeğin içinde dürüm yapılarak yenilir.
   Kesinlikle denenmesi gereken, tahminlerin ötesinde bir tattır.

KEME KEBABI

   Keme kebabı da Mart - Haziran ayları arasında üretilir. Keme, Güneydoğu
   yöresinden gelen, çiğ iken gevrek bir sebzedir. Pişirmek için şişe
   saplandığında çatlar. Bu sebepten özel yapım keme delecekleri
   kullanılır ve daha sonra şişe geçirilerek pişirilir. Bıçakla kıyılmış
   özel kıyma ile hazırlanan kebap, soğan piyazı ile dürüm yapılarak
   yenilir.

ORUK KEBABI

   Et, simit yani ince bulgur, sarımsak, nane ve baharatlar ile yapılan
   bir kebaptır.

Kebaplar

     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12
     * Kebaplar - 12

Mezeler

     * Mezeler - 13
     * Mezeler - 13
     * Mezeler - 13
     * Mezeler - 13
     * Mezeler - 13
     * Mezeler - 13
     * Mezeler - 13
     * Mezeler - 13
     * Mezeler - 13
     * Mezeler - 13

Tatlılar

     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15
     * Tatlılar - 15

   [sahan-logo.png]
     *
     *
     *
     *

NAVİGASYON

     * ANA SAYFA
     * MÖNÜ
     * YEMEK KİTABI
     * HAKKIMIZDA
     * ORGANİZASYON
     * SAHAN' DA ÇOCUK
     * SAHAN BRUNCH
     * İLETİŞİM
     * İNSAN KAYNAKLARI
     *

Haber ve Duyuru Listesi

   Haber Bültenine katılmak istiyorsanız aşağıdaki kutucuğa E-Posta
   adresinizi girip gönder butonuna basınız.
   ____________________
   Geçersiz E-Posta !
   GÖNDER

   Tilbe Gıda Turizm San. Tic. A.Ş. © 2014 | Tüm Hakları Saklıdır.
   Web Tasarım ve İçerik Yönetimi

   Scroll

     * DE
     * EN
