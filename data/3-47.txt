   #Farika Döner » beslemesi Farika Döner » yorum beslemesi alternate
   alternate alternate

   Farika Döner

   [ ]
     * ANA SAYFA
     * HAKKIMIZDA
     * BLOG
     * İLETİŞİM

   Facebook
   Instagram

   Home Blog

                             Dönerin Tarihçesi

   Bir et yemeği olan ve ülkemizde oldukça sevilen döner, dövülmüş ve
   baharatlarla harmanlanmış et parçalarının şişe takılarak ateş
   karşısında pişirilmesiyle hazırlanmaktadır.

   Dönerin tarihçesi ve nasıl bulunduğuna ilişkin pek çok varsayım olsa
   da, bunlardan en eskisi Evliya Çelebi’nin Seyahatnâme adlı eserinde yer
   verdiği ‘Kırım Döneri’ tarifidir. Bu nedenle döner Türk topraklarında
   doğan geleneksel bir Türk yemeği olarak pek çok milletin yemek
   kültürüne de etki etmiştir.

   160 Yıl Önce Bulunduğu Kabul Ediliyor

   Dönerin tarihçesinin esasında pek çok varsayıma dayandırıldığını
   belirtmiştik. Kültür Bakanlığı Yayınları’ndan 1990 senesinde çıkan
   ‘Kastamonu’nun Ünlü Yemek ve Yiyecek ve İçecekleri’ adlı kitapta
   dönerin tarihi 1860 senesine, yani bundan yaklaşık 160 sene öncesine
   dayandırılıyor.

   Kitapta geçtiğine göre Kastamonulu bir aşçı olan Hamdi Usta tarafından
   bulunan döner, bu aşçıyı ilin en ünlü ustası haline getirmiştir. Daha
   sonra Hamdi Usta’dan işi öğrenen Raif ve Şükrü Gülsunar’ın ise dönerin
   ikinci kuşak mirasçıları olduğu düşünülüyor.

   Bir başka düşünce yine döner kebabın Bursa’da bulunduğu yönünde.
   İskender Bey’in yaklaşık 150 yıl önce kuzu çevirmenin yapılış
   tekniğinden yola çıkarak, kemiksiz kuzu ve dana etlerini şişe takarak
   ateş karşısında pişirmesiyle ortaya çıktığına inanılmakta.

   Dönerin kabul edilen tarihi geçmişi bu şekilde olsa da, sizlere Evliya
   Çelebi’nin Seyahatnâme adlı eserinde yer verdiği bazı ifadeleri
   hatırlatmamızda yarar vardır.

   Evliya Çelebi’nin Seyahatnâme’sinde Döner

   Bilindiği üzere Evliya Çelebi’nin on ciltten oluşan ve gezilerini
   anlattığı Seyahatnâme eseri, 17. yüzyıl dolaylarında kaleme alınmıştır.
   Evliya Çelebi’nin 50 yıldan fazla bir süre boyunca Avrupa, Asya ve
   Mısır topraklarını gezdiği ve kendine has üslubuyla gezilerinden
   notlarını Seyahatnâme adlı eserinde toplamıştır.

   Bu eserin bir bölümünde gezginin yer verdiği bazı cümleler, dönerin ilk
   izlerine 2.500 yıl öncesinde rastlandığını ortaya koyar nitelikte.
   Evliya Çelebi’nin anlatımıyla döner, “Semir bir kuzu kurban edip, dilim
   dilim edip, bir demir kebap şişine eti geçirip iki başları ince ortası
   kalın, eti düzgünce dizerler.

   Sonra bir araba tekerleğini kırıp kebap altını yavaş yavaş yakarak ateş
   edip bir çeşit kebap pişirirler ki sanki ilik olur. Tatarlar arasında
   böyle pişmiş kebabı yemiş ve 100 okka boza içmiş olan çoktur. İşte bu
   derece hoş, yumuşak ve taze kebap pişirirler ki yeryüzünde öyle kebap
   pişmesi ihtimali yoktur. Araba tekerleğiyle pişirmek Tatar arasında
   şarttır.”

   Evliya Çelebi’nin bu anlatımında, dönerin ilk izlerini görmek mümkün.
   Orta Asya’dan gelen bu lezzetin günümüzdeki haline kavuşması ise 19.
   yüzyıl dolaylarındadır.

   İlk Dönerciler

   Dünya genelinde sevilen ve farklı milletler tarafından farklı mutfak
   kültürlerine uyarlanan dönerin bilinen ilk fotoğrafı 1855 senesinde
   çekilmiştir. Fotoğrafın tarihi, daha önce paylaştığımız dönerin tarihi
   hakkındaki varsayımlardan birçoğunu da ortadan kaldırıyor gibi
   görünüyor.

   Bir Osmanlı dönercisinin yer aldığı kareyi fotoğraflayan James
   Rodbertson, bu fotoğrafı İstanbul’da çekmiştir. Fotoğraftaki masanın
   üzerinde bulunan ve kuzu etinin bir şişe geçirilmesiyle oluşturulan,
   arkasındaki odun kömürü ateşinde pişen lezzet, döner kebaptır. Bu
   fotoğrafın sanatsal değeri olduğu açıktır ve çekilen ilk döner
   fotoğrafı olduğu düşünülmektedir.

   Türkiye’de ve Dünyada Döner

   İlk ortaya çıktığı zamanlarda yatay olarak pişirilen, daha sonra
   günümüzdeki dikey pişirilme tekniği benimsenen döner kebabın pişirilme
   ve servis tekniklerini de ele alalım.

   Gelişimini büyük oranda tamamlayan ve günümüze kadar ulaşan dönerin
   ülkemizde farklı pişiriliş şekilleri bulunmaktadır. Buna göre, şişe
   takılan etlerin düzgün bir şekilde yerleştirildikten sonra, döner
   bıçağıyla traşlanarak kesik koni, kesik mekik veya kesik yumurta şekli
   verilmesiyle hazırlanmaktadır.

   Dönerin Türkiye’de servis ediliş biçimleri arasında porsiyon, pilav
   üstü, İskender, dürüm ve tombik gibi çeşitler yer alıyor.

   Türkiye’den 1922-1923 yıllarında Yunanistan’a geri dönen göçmenlerle
   birlikte ülkede yaygın hale gelen gyros, Türk kültüründe bildiğimiz
   döner kebaba oldukça benzemektedir. Buradan Amerika, Avrupa ve
   Avusturalya gibi kıtalara yayılmış ve daha pek çok varyasyonu ortaya
   çıkmıştır.

   Yunanistan’da şişe takılan etlerin ateş karşısında pişirilmesiyle
   yapılan gyros, genellikle domuz veya tavuk etiyle hazırlanıyor. Ülkede
   Müslümanların yaşadığı bölgelerde ise gyros koyun etiyle hazırlanıyor.

   Paket siparişleriniz için bizi arayabilirsiniz.
   Başakşehir: 0212 485 82 28
   Ümraniye: 0216 328 66 66
   ▫️
   #paketsipariş #farika #farikadöner #ümraniye #tepeüstü #başakşehir #iki
   telli #döner #dönerci #yaprakdöner #odunateşinde #yemekneredeyenir #lez
   zetaşığı #dürüm

   Paket sipariş vermenin tam zamanı 🕢
   Başakşehir: 0212 485 82 28
   Ümraniye: 0216 328 66 66
   ▫️
   #paketsipariş #farika #farikadöner #ümraniye #tepeüstü #başakşehir #iki
   telli #döner #dönerci #yaprakdöner #odunateşinde #yemekneredeyenir #lez
   zetaşığı #dürüm

   Farika Döner’in ferah ortamında, sağlığınız için alınmış bütün
   tedbirlerimiz ile güven içinde lezzetlerimizi tadabilirsiniz.
   ▫️
   #FarikaDöner #Farika #Döner #Ümraniye #Başakşehir #Istanbul

   Farika Döner | Odun Ateşinde Yaprak Döner, Odun Ateşinde Tandır Lavaşı
   Facebook
   Instagram
