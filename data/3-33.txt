   #alternate

   Son Dakika Haberler
     * Koronavirüs
          + Koronavirüs Haberleri
          + İllere Göre Haftalık Vaka Haritası
          + İstatistikler
          + Koronavirüs Rehberi
     * Gündem
     * Türkiye
     * Dünya
     * Ekonomi
     * Spor
     * Yaşam
     * Özel Haber
     * Diğer
          + Son Haberler
          + Özel Haber
          + Dosya Haber
          + VIME
          + Kültür-Sanat
          + Sağlık
          + Teknoloji
          + Eğitim
          + Güncel
          + TRT'den Haberler
          + TRT Kariyer
          + TRT Vot World
          + TRT Arşiv

   Yaşam
   Haber Giriş: 20 Eylül 2018 Perşembe 17:00Son Güncelleme: 20 Eylül 2018
   Perşembe 17:22

Hatay'ın meşhur lezzeti: "Tepsi kebabı"

     * Facebookta Paylaş
     * [twitter.png]
     * [linkedin.png]
     * [telegram.png]
     * [whatsapp.png]
     * [e-mail.png]

   Hatayın meşhur lezzeti: &quot;Tepsi kebabı&quot;
   ABONE OL [google-news-button.png]
   Follow @trthaber

Hatay'da, etin zırh bıçak yardımıyla kıyılmasının ardından odun ateşinde
pişirilerek servis edilen tepsi kebabı, kentin en önemli yöresel lezzetleri
arasında bulunuyor.

   UNESCO tarafından gastronomi alanında "Yaratıcı Şehirler Ağı"na dahil
   edilen Hatay, künefesinden kabak tatlısına, enfes mezelerinden binbir
   çeşit kahvaltılık ürünlerine kadar birçok lezzetiyle adından söz
   ettiriyor.

   Gastronomi kenti Hatay, adını yapılışından alan ve genelde yöre halkı
   tarafından Arapça olarak "Lahm-ı Sini" olarak adlandırılan meşhur tepsi
   kebabıyla da ön plana çıkıyor. Hemen hemen her köşe başındaki
   kasaplarda marifetli ustalarca zırh bıçak yardımıyla hazırlanan tepsi
   kebabının baharatlarla lezzetine lezzet katılıyor.

   Hatay'ın meşhur lezzeti: "Tepsi kebabı"

   Koyun ve dana etinin zırh bıçakla kıyılmasının ardından içerisine
   katılan malzemeleriyle tepside yassı şekilde hazırlanan kebap, kasap
   dükkanlarının karşısında bulunan taş fırınlarda pişiriliyor.

   Hazırlanışı kadar pişirilişi de önemli olan tepsi kebabı, hem yöre
   sakinlerinin sofralarından eksik olmuyor hem de kente gelenler için
   "yemeden dönme" listesinin en üstlerinde yer alıyor.

   Hatay'ın meşhur lezzeti: "Tepsi kebabı"

   Hazırlandığı kasaplarda da yenilmesiyle meşhur olan tepsi kebabı, yöre
   kadınlarının da misafirlerine sundukları ana yemeklerin başında
   geliyor.

   Lezzetinin sırrı hazırlanışında

   Hatay Büyükşehir Belediyesi Gastronomi Proje Uzmanı Celil Erkan, tepsi
   kebabının Hatay ile özdeşleşmiş yöresel bir lezzet olduğunu söyledi.
   Tepsi kebabının en önemli özelliğinin zırh bıçaklarla hazırlanması
   olduğunu belirten Erkan, şöyle devam etti:

   "İçerisindeki et, maydanoz, kırmızı biber ve sarımsak gürgen veya çam
   ağacından yapılan doğrama tahtasının üzerinde büyük zırhlarla doğranır.
   Kesinlikle bu işte makine kullanılmaz, ustası eline aldığı özel
   bıçağıyla hazırlar tepsi kebabını. Malzemeler zırh bıçaktan geçirilmeli
   ki içerisindeki sebzeler suyunu kaybetmesin, kararmasın, taze kalsın.
   Baharatlarının iyi ayarlanması gerekir, tuzu, taze ve karabiberi ana
   baharatıdır. Et tepsiye yayılır ve taş fırınlarda pişirilir."

   Hataylıların tepsi kebabını evde yapmaktan ziyade kasaplara sipariş
   vermeyi tercih ettiğini aktaran Erkan, kolay gibi görünse de tepsi
   kebabının hazırlanışının ustalık istediğini ifade etti.

   Hatay'ın meşhur lezzeti: "Tepsi kebabı"

   Ustalardan Akil Habeşoğlu da 42 senedir tepsi kebabı yaptığını ve bu
   lezzetin Hatay'dan başka yerde olmadığını, yapılmaya çalışılsa da aynı
   lezzetin alınamadığını söyledi.

   Mesleğini severek yaptığı anlatan Habeşoğlu, "Günlük ortalama 100 tepsi
   sipariş alıyoruz. Birçok müşterimiz şehir dışından bizim. İnternetten
   araştırıp buluyorlar, gelip misafirimiz oluyorlar ve lezzetine aşık
   olup ayrılıyorlar" dedi.

   "Misafirimiz geldiğinde ilk götüreceğimiz yer, kasaplar"

   Müşterilerden Müjgan Yılmaz ise kız kardeşleriyle İstanbul'dan Hatay'a
   gezmeye geldiklerini dile getirdi.

   Kente gelmeden önce ön araştırma yaptıklarını ve tepsi kebabını yemeden
   dönmemeleri gerektiğine karar verdiklerini belirten Yılmaz, "Özellikle
   tepsi kebabını tatmak istedik. Gerçekten muhteşem, yorgunluğuma değdi.
   İlk kez adını burada duyduk ve tattık. Gittiğimiz yerlerde de tepsi
   kebabını arkadaşlarıma anlatacağım" dedi.

   Hatay'ın meşhur lezzeti: "Tepsi kebabı"

   İlk kez tepsi kebabı yiyen Hüsnüye Bulunç ise çok et tüketmeyen bir
   kişi olmasına rağmen tepsi kebabını çok severek yediğini anlattı.

   Tugay Habeşoğlu ise Hatay'ın dışında kasapların sadece çiğ et sattığına
   ancak kent kültüründe kasapların yemek de pişirdiğine işaret etti.

   Hatay'ın meşhur lezzeti: "Tepsi kebabı"

   Kentte kasapların bir yandan restoran görevi de gördüğünü vurgulayan
   Habeşoğlu, şunları kaydetti:

   "Biz Hataylılar yoğun tatları çok severiz. O yüzden tepsi kebabını
   beğenerek yiyoruz. Şehir dışından misafirimiz geldiğinde ilk
   götüreceğimiz yer tepsi kebabı yemek için kasaplar oluyor. Kent
   merkezinde birçok tepsi kebabı yapan kasabımız var. Bu bizim gibi
   çalışan insanlar için büyük bir artı. Ben bankacıyım, eşim de bankacı,
   yemek saatlerinde kolaylıkla ulaşım sağladığımız için tepsi kebabımızı
   yiyip tekrar şubemize gidiyoruz."

   Kaynak: AA
   Son Haberler
   Tümü
     * 16:48
       Savunma Sanayii İcra Komitesi toplandı
     * 16:44
       "Gören gözü" olan eşinin böbreğiyle yaşama tutundu
     * 16:48
       ABD'de enflasyon 40 yılın zirvesinde
     * 16:32
       Türkiye'de her 10 konuttan 6'sı deprem sigortalı
     * 16:22
       Sahil Güvenlik, Yunanistan'ın ölüme terk ettiği 15 bin kişiyi
       kurtardı

   Yaşam Son Haberler
     * Işıltılı katil havai fişek
     * Erzurum'un demir tatlısı ve karnavas bezi tescillendi
     * Ateş başında yarım asırdır demircilik yapıyor
     * Şehit askerle 'Atmaca'nın bağı yılın fotoğrafı oldu
     * Evsiz adam doğum gününü köpeklerle kutladı

     *
     *
     *
     *
     *

   [koronavirus-verileri-banner.gif]
   Foto Galeri
   Köyceğiz Gölü taştı: Ev ve iş yerlerini su bastı
   Köyceğiz Gölü taştı: Ev ve iş yerlerini su bastı
   Video Galeri
   Ödüllü mayın avcısı keseli sıçan Magawa öldü [play-button-2.png]
   Ödüllü mayın avcısı keseli sıçan Magawa öldü
   Sıradaki Haber
   Urfa dağlarının Ceylan öğretmeni öğrencilerini geleceğe hazırlıyor
   Yükleniyor lütfen bekleyiniz
