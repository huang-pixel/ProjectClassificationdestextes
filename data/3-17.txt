   kebapcibey.com.tr
   (BUTTON) kebapcibey.com.tr
     * HAKKIMIZDA
     * LEZZETLERİMİZ
          + Serdivan Şubesi
          + Erenler Şubesi
     * FOTOĞRAFLAR
     * BLOG
     * İLETİŞİM

    1. Anasayfa
    2. Bizden Haberler
    3. Türk Kebap Tarihi Hakkında Bilgiler

Türk Kebap Tarihi Hakkında Bilgiler

   Türk Kebap Tarihi Hakkında Bilgiler

Eskiçağlarda insanların ateşi bulmalarıyla birlikte yemek kültürüne
geçtiklerini söyleyebiliriz. Ateşle gelen besinleri pişirme başlangıcı kısa
zamanda çeşitliliğe dönüşmüş

   24 Nisan 2018 14:30 3836

   Eskiçağlarda insanların ateşi bulmalarıyla birlikte yemek kültürüne
   geçtiklerini söyleyebiliriz. Ateşle gelen besinleri pişirme başlangıcı
   kısa zamanda çeşitliliğe dönüşmüş. Bu çeşitlilik içinde ilkel fırınlar
   geliştirilmiş, topraktan tencereler, pişirme kapları yapılmış, yine
   takip eden kısa evreler içersinde yemek çeşitlilikleri pişirilme
   teknikleriyle belirgin hale gelmiştir. Bu belirginliğin yemek
   kültürünün de başlangıcını oluşturduğunu söyleyebiliriz. Tarihte geçen
   binlerce yıl, ilk kültürden bu yana, elbette bir birikime sahip
   olmuştur. Bu birikim hem milletlerin kendine has ( Türk, Çin, Fransız,
   İtalyan, Yunan, Rus, Alman mutfağı v.b.) milli mutfakları oluşturmuş
   ayrıca uluslar arası mutfak ikonlarının gelişmesini sağlamıştır.

   Ağız tadı, çeşitli insanlar ve milletler arasında doğal olarak
   farklılık gösterir. Çünkü iklim, coğrafi konum, ziraat, ekonomi, kültür
   seviyesi en büyük etkendir. Yemek çeşitleri, pişirme ve sunum şekli,
   ziyafetler ve mutfakta kullanılan malzemeler ulustan ulusa farklılık
   gösterdiği gibi benzerlikler de gösterebilir. Buna ek olarak yemeklerin
   adları, pişirme yöntemleri ve mutfak aletleri sadece ülkeler arasında
   değil, aynı ülkenin farklı bölgeleri arasında bile farklı olduğu
   görülmektedir. Bu nedenle Bazı yemeklerin birbirinden türeme eğilimi
   olmasından dolayı yemeklerin gerçek kökenini ortaya çıkarmak zor, bazen
   de imkânsızdır.

   Türklerin, yemek kültürü araştırılırken, oldukça büyük bir coğrafî
   alanı göz önünde bulundurma zorunluluğu vardır. Türkler, Milattan önce,
   Cilalı Taş Çağı’nda Orta Asya’ya gelip yerleştikten sonra, Ural Dağları
   ile Altay Dağları arasındaki step (Bozkır) bölgesini ana yurt olarak
   seçmişlerdir. Atlı göçebe kültürü, burada doğup, gelişmiştir. Kore’den,
   Orta Avrupa içlerine uzanan bozkırlarla, Sibirya’dan Hint denizine inen
   ve üç kıtaya yayılan Türkler de hayvancılık, tarihinin
   başlangıçlarından beri dayandıkları, en önemli ve belki de zaman zaman
   tek ekonomik temeli olmuştur.

   Türkler Orta Asya’da olsun, Anadolu’da olsun, yerleşik hayata geçtikten
   sonra da, hayvancılığı bırakmamışlardır. Büyük hayvancılık, daha
   doğrusu Türklerin hayvancılığı denince, hatıra özelikle de “yaylacılık”
   gelmelidir. At ve koyun sürülerine sahip Türkler, ilkbaharda geniş
   meraları olan yaylalara göçer; sonbahar da ise, kurak vadilere ve
   bilhassa nehir kıyılarına inerlerdi. Çadırlarda oturdukları, yataklar,
   gerekli örtü ve giyeceklerini kendileri dokudukları için, yer
   değiştirmede güçlük çekmezlerdi. Gıdaları, buğday unu ile yoğrulmuş
   yağlı hamur işi süt ve süt mamullerinden, at ve koyun etinden, içkileri
   kısrak sütünden hazırlanmış Kımız’dan ibaretti. Yaşadıkları bölgede
   meyve ve sebze çeşitleri sınırlı olmasına rağmen yaptıkları ve
   yarattıkları birçok yemek adı bugün dahi dilimizde, Urallar’da, Orta
   Asya’da ve Anadolu’muzda tüm zenginliğiyle yaşamaktadır.Sütlü ve
   yoğurtlu yemekler, Türk devletlerini kuran hayvancı ve yaylacı
   Türklerin, bize miras kalan ata yadigârlarıdır. Etli-Hamurlu yemekler,
   köylü-yaylacı Türklerin bulup geliştirdikleri, ikinci bir mutfaktır.
   Ayrı bir lezzeti ve zevki vardır. Öteki yemeklere gelince, bunların
   başında şüphesiz et ile etten yapılan yemekler geliyordu.
   Türkler XI. yüzyılda en çok koyun eti yiyorlardı. Yine, İslami
   tesirlerle at etinin yenilişinin giderek azalmasına rağmen,
   Kaşgarlı’nın bildirdiğine göre Türklerin en çok sevdikleri etlerden
   biri de, atın karnından elde edilen ve kazı denilen yağlı bir et idi.
   Öte yandan taze ve semiz kuzunun ayrıca makbul tutulduğu anlaşılıyor.
   Bu cümleden olarak Oğuzların kebap yapmağa yarar kuzu ve oğlağa söğüş
   dediklerini biliyoruz ki bu, ün mahiyeti az çok farklı olmakla birlikte
   söğüşün dilimizde en az bin yıllık bir geçmişi olduğu görülmektedir.
   Aynı şekilde, günümüzde olduğu gibi, XI. yüzyılda da kesilmek üzere
   hazırlanan ve beslenen hayvana Türklerin etlik demeleri ve yine bugünkü
   adı ile erkeç’in bilinerek etinin makbul sayılması, Türklerin beslenme
   geleneklerinin devamlılığına en güzel işaretlerdir. Kasaplara,
   günümüzde Anadolu’nun bazı yerlerinde denildiği gibi XI. yüzyılda da
   etçi denilişini de bu söylediklerimize ilave edersek, durumu biraz daha
   fazla aydınlatmış oluruz kanaatindeyiz. Söz konusu yüzyılda tavuk eti,
   muhtelif kuşların etleri ve balık ile geyik, sığın, tavşan vb. av
   hayvanlarından elde edilen etler ise şüphesiz daha geri planda
   kalıyorlardı.

   Uzun bir tarihsel geçmişe sahip Türkler, görüldüğü üzere mutfak
   konusunda zengin bir kültüre sahiptirler. Bu zenginlik, kendisini bol
   çeşitli yemeklerde gösterdiği gibi tüm yiyecek ve içeceklere ilişkin
   davranış kalıpları da geliştirilmiştir. Çeşitli medeniyetleri de bu
   kültürüyle etkilemiştir.

   Kuzey Çin, tarih boyunca Türk kültür çevresinin içinde kalmıştır.
   Bundan dolayı Kuzey Çin’de, ekonomik temel olarak, hayvancılık ile
   buğday kültürü vardır. Orta ve güney Çin ise, pirinç kültürüne dayanır.
   Bu nedenledir ki, bir kuzey Çin lokantasında, sığır etinden yapılmış
   bizim etli yemeklerimiz ile söğüşlerimizi, mantımızı, hatta etli
   böreklerimizi, bulup yiyebilirsiniz. Orta veya Güney Çin lokantasında
   ise, bunların hiçbirini bulamazsınız. Böyle derin bir ayrılık, elbette
   ki bir rastlantı ile olamazdı. Bu, binlerce yıllık bir gelişmenin
   sonucu idi. Çin’de bir atasözü vardır: “Kuzey Çinliler, köpekten
   korkarlar. Çünkü köpek pistir ve zarar verebilir. Köpek ise, Güney
   Çinlilerden korkar; çünkü Güney Çinliler, köpeği yerler. Güney Çinliler
   ise, Kuzey Çinlilerin et ve hamurla yapılmış mantılarından korkarlar.
   Çünkü mantı, Güney Çinlilerin karınlarını ağrıtır”. Görülüyor ki her
   insan topluluğunun, organlarının alıştığı bir yemek türü vardır. Bu
   türden hiç kimse, kolaylıkla vazgeçemez. Aynı durum, Balkanlar ile Arap
   memleketlerinde de görülür. Türk devletlerinin varlığını meydana
   getiren Türk etnik unsurunun, her güzel şeyi, kendilerine bağlı olan
   milletlerce de benimsenmiş ve yayılmıştır. Meseleyi, böyle basit ve
   mantık yoluyla incelemek gereklidir.
   Türklerde hayvancılıkla birlikte et işleme ve pişirme sanatının derin
   bir tarihsel geçmişe sahip olduğu açıkça görülmektedir. Anadolu da
   büyük Selçuklu devletinin yerleşik düzen almasıyla da bu coğrafya
   üzerinde yöresel ve bölgesel gelenekleşmiştir. Alâeddin Keykubad’ın 634
   yılı Şevval ayında (1237 Mayıs) verdiği bir ziyafette yenilen yemekler
   şöyle anlatılır:
   “Elvan taam u biryanlar ve dane ve müza’fer ve kaz ve tavuk çevirmeleri
   ve arı girdeler ve tennur aşları ve mümessek ve muattar şerbetler birle
   dökülüp yenildi. Ve içildi. Ve etraftan gelen elçiler ve sadat ve ulema
   ve fuzela han yiyip dağıldılar”.
   Buradaki umumi tabirlerden sarfı nazar biryan, dane, müza’fer, kaz ve
   tavuk çevirmeleri arı girde adları geçmektedir.

   Biryan kebap demektir. Selçukname’de biryanlar diye cemi olarak
   yazıldığına göre, ziyafette birkaç nevi kebap bulunduğu kanaati hâsıl
   olur.
   Paylaş ve Yorum Yap



     Tweet



   HABERLER
     * Künefeci Yusuf Usta
       24 Nis 14:45
       Künefeci Yusuf Usta
       Hatay tarihi değerleri kadar lezzetleriyle de ünlü...
     * Türk Damak Tadı Tarihi
       24 Nis 14:39
       Türk Damak Tadı Tarihi
       Türk mutfağı, Fransız, Çin ve Meksika mutfağı ile..
     * Türk Kebap Tarihi Hakkında Bilgiler
       24 Nis 14:30
       Türk Kebap Tarihi Hakkında Bilgiler
       Eskiçağlarda insanların ateşi bulmalarıyla birlikte yemek..

   SOSYAL MEDYADA BİZ

   ABONE OLUN
   E-Bülten aboneliğine kayıt olun
   ____________________ (BUTTON) Abone Ol

   kebapcibey.com.tr
   İLETİŞİM

   HİZMETLERİMİZ
     * KEBAP ÇEŞİTLERİ
     * PİDE ÇEŞİTLERİ
     * SALATALAR

   BAĞLANTILAR


     * Çark Caddesi Serdivan Yolu Üzeri No: 106
     * Serdivan / Sakarya
     * +90 264 282 06 53
     * +90 264 278 41 77
     * bilgi@kebapcibey.com.tr

   Copyright © 2022 kebapcibey.com.tr
     * FACEBOOK
     * TWITTER
     * GOOGLE+
     * INSTAGRAM
     * YOUTUBE
     * PINTEREST
     * LINKEDIN
     * WEB TASARIM
